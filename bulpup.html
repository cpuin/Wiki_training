<!DOCTYPE html>
<html lang="uk">
<head>
    <meta charset="UTF-8">
    <title>Булпап - Вікіпедія</title>
    <style>
        p, li {
            font-size: 18px;
        }
    </style>
</head>
<body>
    <div style="width: 1200px; margin: 80px auto 80px auto;">
        <div>
            <h1>Булпап</h1>
        </div>
        <div>
            <p><span style="font-weight: 900;">Булпап</span> (<a href="#" style="color: brown;">англ</a>. bullpup) — схема компонування механізмів <a href="#" style="color: brown;">гвинтівок</a> та <a href="#" style="color: brown;">карабінів</a> (у тому числі автоматичних), при якому <a href="#" style="color: brown;">ударно-спусковий механізм</a> та <a href="#" style="color: brown;">магазин</a> розташовані в <a href="#" style="color: brown;">прикладі</a> позаду <a href="#" style="color: brown;">спускового гачка</a>. Завдяки такій компоновці можна збільшити довжину <a href="#" style="color: brown;">ствола</a> без збільшення загальної довжини зброї, що позитивно позначається на дальності та влучності.</p>
        </div>
        <div>
            <p>Перші досліди із застосування цієї схеми відносяться до передвоєнного періоду (<a href="#" style="color: brown;">PzB M.SS.41</a>), але широку популярність і поширення вона отримала з введенням гвинтівки <a href="#" style="color: brown;">AUG</a> у <a href="#" style="color: brown;">1977</a>.</p>
        </div>
        <div>
            <p>Мотивація вживання терміна «bullpup» (англ. bull-pup — «молодий <a href="#" style="color: brown;">бульдог</a>», «бульдог-щеня»). Перша згадка засвідчена в 1957 році: так називався спортивний пістолет, зокрема, з ретельно пропрацьованим прикладом. Згідно з дослідженням <a href="#" style="color: brown;">Джонатана Фергюсона</a>: стрільці називали гвинтівки «бульдоженя» бо ті теж приземкуваті та негарні, в той же час агресивні та сильні.</p>
        </div>
        <div>
            <h2>Переваги</h2>
        </div>
        <div>
            <ul>
                <li>Компактність — булпап менший і коротший, ніж зразки зброї традиційного компонування при тій же довжині ствола. Сучасні <a href="#" style="color: brown;">військові доктрини</a> відводять важливе значення веденню бою в місті. У цих умовах компактність булпап особливо цінна, і оцінювана антитерористичними підрозділами.</li>
                <li>Практично відсутнє плече віддачі — при стрільбі чергою карабін підскакує набагато менше.</li>
                <li>Зручніше перезарядження при стрільбі з машини або <a href="#" style="color: brown;">амбразури</a>.</li>
            </ul>
        </div>
        <div>
            <h2>Недоліки</h2>
        </div>
        <div>
            <ul>
                <li>Проблеми для тих, хто стріляє з лівого плеча. У цьому випадку вистріляні <a href="#" style="color: brown;">гільзи</a> летять стрільцю прямо в обличчя. Є кілька способів вирішення цієї проблеми:
                    <ul>
                        <li>Викидати стріляні гільзи вниз. При цьому магазин доведеться тримати зверху або збоку (<a href="#" style="color: brown;">FN P90)</a>.</li>
                        <li>Заміною деяких деталей карабін можна адаптувати на будь-яке плече (<a href="#" style="color: brown;">Steyr AUG</a>).</li>
                        <li>Фронтальна <a href="#" style="color: brown;">екстракція</a> гільз (<a href="#" style="color: brown;">Kel-Tec RFB</a>, <a href="#" style="color: brown;">FN F2000</a> і <a href="#" style="color: brown;">A-91</a>). Гільзи викидаються не відразу, а проходять уздовж всієї зброї (ствола) аж до дулового зрізу і вже там випадають назовні.</li>
                        <li>Використовувати захисні окуляри.</li>
                    </ul>
                </li>
                <li>Постріли, що відбуваються близько до голови, та викиди порохових газів спричиняють стрільцю суттєву незручність.</li>
                <li>Невдале <a href="#" style="color: brown;">балансування</a>: <a href="#" style="color: brown;">центр ваги</a> звичайної зброї знаходиться між руками, тоді як у «булпап» він між плечем і пістолетною рукояткою (але до цього стрілець призвичаюється). На A-91 ця проблема була вирішена установкою <a href="#" style="color: brown;">підствольного гранатомета</a>, інтегрованого з цівкою.</li>
                <li><a href="#" style="color: brown;">Спусковий гачок</a> гірше відчувається, тому що його доводиться з'єднувати із спусковим механізмом тягою.</li>
                <li>Менша довжина прицільної лінії механічних прицілів. Проблема вирішена установкою діоптричних та коліматорних прицілів.</li>
                <li>Незручно використовувати магазини великої ємності, особливо барабанні (у тому числі двохбарабанні).</li>
            </ul>
        </div>
        <div>
            <h2>Посилання</h2>
            <ul>
                <li><a href="#" style="color: brown;">Коротка історія «Буллпап»</a></li>
                <li>Anthony G Williams (жовтень 2014). <a href="#" style="color: brown;">Why Bullpups?</a>. Архів <a href="#" style="color: brown;">оригіналу</a> за 7 листопада 2014. Процитовано 7 листопада 2014.</li>
            </ul>
        </div>
    </div>   
</body>
</html>